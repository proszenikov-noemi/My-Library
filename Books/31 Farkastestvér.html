<!DOCTYPE html>
<html lang="en">
<head>
    <meta charset="UTF-8">
    <title>Document</title>
    <link rel="stylesheet" href="../Styles.css" />
</head>
<body>
    <a href="../index.html"><h4>Vissza</h4></a>
    
            <h1>Michelle Paverr - Farkastestvér</h1>
            <div class="teljes">
        <img class="inside" src="https://moly.hu/system/covers/big/covers_26894.jpg?1395351918">

        <div class="tartalom">
            <p>
                Égett a karján lévő seb, minden lélegzetvétellel kíméletlenül a bordái közé hasított a fájdalom, de nem mert megállni. Az Erdő mindenhonnan figyelt. Nyírfák suttogták, hogy köztük jár.
                <br/>
                Halkan kérlelte a fákat, ne adják ki a medvének. Torak egyedül maradt … megsebesült, félt, és menekült. Számkivetett volt, mint az apja, és eddig legalábbis kerülte a törzsekkel való minden kapcsolatot.
                <br/>
                Az apja most meghalt: megölte egy hatalmas medve bőrébe bújt démon. Toraknak valahogy talpon kell maradnia. Egyetlen társa egy árva farkaskölyök.
                <br/>
                Ahhoz, hogy életben maradjon, szüksége lesz minden vadásztudományára. Ugyanakkor az éhenhalás csak egyike a rá leselkedő veszélyeknek. A suttogó fenyves felől olyan gonosz tör rájuk, amilyennel a törzsek még sosem találkoztak.
                <br/>
                A Vörös Fűzfa hava egyre közeledik, nemsokára Torak és egyedül csak Torak szembe kell, hogy szálljon egy nála gyorsabb és tapasztaltabb ellenféllel, aki hangtalanul követi mindenhova.
                <br/>
                A Farkastestvér lebilincselő története barátságról szól, túlélésről és árulásról. Évezredekkel ezelőtt játszódik, az ősidők Erdejében, olyan világban, amelyet áthat a varázslat és a természet hatalma: farkasok, bölények, a fák szellemei és a Rejtett Nép népesíti be az Erdőt, ahol egy barátba vetett bizalom élet-halál kérdésévé válhat …
            </p>
        </div></div>
</body>
</html>